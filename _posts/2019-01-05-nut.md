---
title: Nieuw Utrechts Toneel (NUT)
type: Persbericht
description: 'De (Orde) Chaos van 2018: Een theatrale zoektocht naar de essentie van het afgelopen jaar'
---

**Theatermaker Greg Nottrot speelt van 27 november t/m 30 december in 15 Nederlandse theaters samen met Martijn Nieuwerf ‘De (Orde) Chaos van 2018’: een theatrale zoektocht naar hét beeld van 2018. De voorstelling is een slotakkoord op een zoektocht van een jaar waarbij Greg zelfs de datsja van Poetin bezocht. De plek waar Halbe Zijlstra nooit was.**

Greg selecteerde vanaf begin 2018 wekelijks een toonaangevend beeld uit het nieuws. Gaandeweg is hij zich gaan afvragen of de beelden wel écht zijn. Maar óók of dit wat uitmaakt, in tijden van Facebook en Instagram. Zo vaak worden feiten en fictie verweven tot een eigen werkelijkheid. Hebben we één waarheid nodig en waar bevindt die zich dan?

Met ‘De Orde van de Dag’ van het Nieuw Utrechts Toneel ontstond de jaarlijkse traditie om de tijdsgeest van het voorbije jaar te vangen. Tot nu toe altijd als collectief maar dit jaar zou Greg solo gaan. Echter, voor een avondvullend programma twijfelde hij af of hij wel interessant genoeg zou zijn en daarom zocht hij een ‘vervanger.’ Martijn Nieuwerf neemt de uitdaging aan en speelt Greg, terwijl Greg zelf de rol van vele anderen vertolkt.

Tijdens de voorstelling nemen Greg en Martijn het publiek mee op hun gezamenlijke zoektocht. Gaandeweg ontrafelen zij de gelaagdheid waarop waarheden zijn gebouwd en hoe die ons besef van onszelf en de werkelijkheid beïnvloeden. Om zo tot hét beeld en de essentie van 2018 te komen.
Mede mogelijk gemaakt door:

Het Nieuw Utrechts Toneel (NUT) is sinds 2007 aanjager van de gedachte, aanleiding tot de discussie en gastheer van de ontmoeting. Het NUT wordt structureel gesubsidieerd door de gemeente Utrecht en het Fonds voor de Podiumkunsten en is gevestigd in Leidsche Rijn. Het Zuidelijk Toneel (HZT) is coproducent van De Orde Chaos van 2018. HZT is een van de grote theatergezelschappen van ons land en opereert vanuit Tilburg, waar artistiek leider Piet Menu met theatermakers uit Nederland en Vlaanderen een open en veelkleurig theaterhuis vormt.

<div class="small">Credits: Concept: Greg Nottrot Spel: Martijn Nieuwerf (als Greg Nottrot), Greg Nottrot (als alle anderen) Eindregie: Daniel van Klaveren Artistiek advies: Piet Menu Regie-assistentie: Mariëlla van Apeldoorn Dramaturgie: Jannet van Lange Video-montage: Karl Klomp Licht- en decorontwerp: Uri Rapaport Productie: Karlijn Hemmer Publiciteit: Barbara Wennekes, Annelieke Acda Publiciteitsbeeld: Maria Stijger</div>