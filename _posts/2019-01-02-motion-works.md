---
title: Motion Works
type: Persbericht
description: 'Te zien zijn beelden van De Jonge Dame, Het portret van Zuilen en De Handen van de Vulcanus, van bewoners van het wooncomplex De Dame in Zuilen en De Vulcanus in Overvecht.'
---

Vrijdagmiddag 9 februari van 15.15 - 16.30 is de feestelijke opening van de expositie ‘We Come Closer,’ met drie kunstprojecten uit Zuilen en Overvecht. Wethouder Cultuur Kees Diepeveen opent de expositie met een speech in de hal van het stadhuis aan de Korte Minrebroederstraat. Ook is beeldmaker Cas Slagboom kort aan het woord. Hij werkte in deze projecten nauw samen met Nathalie Nijkamp en Liesbeth Arends. Te zien zijn beelden van ‘De Jonge Dame’, ‘Het portret van Zuilen’ en ‘De Handen van de Vulcanus,’ van bewoners van het wooncomplex “De Dame” in Zuilen en “De Vulcanus” in Overvecht.

Onder de noemer ‘We Come Closer’ realiseerden Slagboom, Arends en Nijkamp deze drie unieke social-art* projecten met het doel om Utrechters dichter bij elkaar te brengen. Uitgangspunt van deze projecten: “Iedereen wil graag gezien worden, gewaardeerd en bevestigd in zijn bestaansrecht. Je doet er toe! We willen de creatieve geest van mensen aanspreken, omdat we geloven dat juist beeld de verschillen in visies zichtbaar maakt en je daarmee bruggen kunt bouwen naar nieuwe mogelijkheden om samen onze wereld leefbaar te houden.”

## Mede mogelijk gemaakt door:
De gemeente Utrecht is initiatiefnemer van de expositie. Het doel van het Stadskantoor is om er een huis van de stad van te maken. Kunst die laat zien wie er in Utrecht leven draagt daar aan bij.

Social Art onderzoekt een bepaald maatschappelijk probleem en erkent dit met behulp van kunst en creativiteit. Waar een traditionele kunstenaar zijn creatieve vaardigheden gebruikt om zijn kijk op de wereld uit te drukken, zet een sociale kunstenaar zijn vaardigheden in voor een maatschappelijk belang.

<div class="small">
*Social Art onderzoekt een bepaald maatschappelijk probleem en erkent dit met behulp van kunst en creativiteit. Waar een traditionele kunstenaar zijn creatieve vaardigheden gebruikt om zijn kijk op de wereld uit te drukken, zet een sociale kunstenaar zijn vaardigheden in voor een maatschappelijk belang.
</div>